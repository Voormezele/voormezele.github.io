---
title: Kerststallententoonstelling
layout: page
---

Voormezele is een kerstdorp.
15 jaar lang, vanaf 1986 tot 2000, werd er ieder jaar in de kerk een tentoonstelling opgezet van kerststallen.
Sedert 2000 gaat dit groots evenement nu tweejaarlijks door (de pare jaren).

In de kerk staan er dan een 500-tal kerststallen tentoon, grote, kleine, mini's, uit alle landen en werelddelen en culturen, kunstvolle, eenvoudige, door kinderen gemaakte, ... een streling voor het oog. Het brengt sfeer en stemt ook ter bezinning.

Op het dorp zelf staan er langs de straten minstens een 30-tal kerststallen en -taferelen opgesteld.
Er hangt een echte kerstsfeer op het dorp en rond de kerk

## Kerststallententoonstelling 2021

Iedereen was er klaar voor. Het comit√© dat instaat voor de tentoonstelling had de organisatie reeds uitgewerkt. De kerkfabriek heeft de binnenkant van de kerk volledig laten herstellen en schilderen. Maar momenteel is het risico op besmetting met het coronavirus zeer hoog. Hierdoor werd toch beslist om dit evenement nogmaals (ook 2020) niet te laten doorgaan.<br/>
Tijdens de periode van 12 december tot 3 januari 2022 zullen in en rond het dorp een 55-tal kerststallen bij de huizen staan. Info: Nele Desodt 0476/ 65 26 83 of nele.desodt@hotmail.com.
